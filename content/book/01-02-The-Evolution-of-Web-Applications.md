---
utid: 1000-01-02
chapter: 01
chaptername: فصل اول - امنیت در نرم افزارهای تحت وب
part: 02
title: چرخه تکامل نرم افزار های تحت وب 
_index: The-Evolution-of-Web-Applications
---

در روزهای ابتدایی اینترنت، تارنمای گسترده وب (چیزی که امروزه به عنوان وب می شناسیم) تنها از "سایت" ها تشکیل شده بود . آنها منابع اطلاعاتی ضروری بودند که اسناد استاتیک را شامل می شدند. مرورگرهای وب برای دریافت و نمایش آن اسناد ( همانطور که رد شکل 1-1 مشاهده می کنید )به وجود آمدند. جریان اطلاعات جذاب یکطرفه بود؛ از سمت سرور به سمت مرورگرها. بیشتر سایت ها کاربران را احراز هویت نمی کردند، چون نیازی برای این کار وجود نداشت. همه کاربران از طریق مشابه با سایت ها سروکار داشتند و اطلاعات مشابهی را نیز مشاهده می کردند. تهدیدات امنیتی  با هاست کردن وبسایت ها بر روی وب سرور ها افزایش یافت چرا که نرم افزارهای وب سرور ممکن بود دارای آسیب پذیری امنیتی باشد نه خود وب سایت. اگر یک نفوذگر یک وب سرور را کشف می کرد، معمولا نمی توانست به اطلاعات حساس دسترسی پیدا کند چرا که تمامی اطلاعات به صورت عمومی در دسترس قرار گرفته بود. با این حال، یک نفوذگر تمایل دارد که فایل های روی وب سرور را دستکاری کند تا منجر به Deface شود یا اینکه از آنها برای استفاده از فضای اینترنتی و یا استفاده از پهنای باند و گسترش بدافزارهایش استفاده کند.


امروزه، وب غیرقابل فهم تر از روزهای نخستین خود شده است. اکثر سایت های روی وب در اصل نرم افزار هستند.( شکل 1-2) . آنها بسیار کارا هستند و ارتباط دوسویه اطلاعات بین سرور و مرورگر را ارائه می دهند. آنها عملیات هایی نظیر ثبت‌نام کاربر و ورود، تراکنش های مالی، جستجو و نویسندگی مطالب توسط کاربران را پشتیبانی می‌کنند. محتوایی که به کاربران نمایش داده می شود به صورت آنی تولید می شود و ممکن است برای هر کاربر به صورت مجزا تولید و نمایش داده شود. اکثر اطلاعاتی که پردازش می شود خصوصی و بسیار حساس هستند. بنابراین، امنیت، یک مساله ی بسیار مهم است. هیچ کس دلش نمیخواهد اگر فهمید اطلاعاتش پخش خواهد شد از آن وبسایت استفاده کند.

نرم افزارها با خود تهدیدات امنیتی جدید و قابل توجهی به وجود می آورند. هر نرم افزار با دیگری تفاوت دارد و هر یک شامل آسیب پذیری های مختص خود هستند. اکثر نرم افزارها در خانه توسعه داده شده اند – بیشترشان توسط برنامه نویسانی که فقط میزان بسیار کمی از مشکلات امنیتی که ممکن است توسط کدهایی که مینوسند به وجود بیاید اطلاع دارند. برای رسیدن به کارایی مطلوب و موردنظر در نرم افزارهای تحت وب، آنها معمولا با سیستم های حساس داخلی که داده های حساسی را که میتوان با انها فعالیت های کسب و کاری عظیمی را انجام داد را در خود دارند، نیاز به برقراری ارتباط دارند. 16 سال قبل اگر شما می خواستید پولی را جابجا کنید باید به بانک مراجعه می کردید تا مسئول بانک تراکنش را انجام دهد اما امروزه با چند کلیک بر روی سامانه بانکداری اینترنتی  توسط خودتان انجام پذیر است. یک نفوذگر که به یک وب سایت رخنه می کند، میتواند اطلاعات شخصی افراد را بدزدد، کلاه برداری های مالی انجام دهد، و کارهای خطرناک علیه بقیه کاربران انجام دهد.

#وظایف معمول نرم افزارهای تحت وب

نرم افزارهای وب برای پیاده سازی قابلیت های کاربردی که ممکن است بتوان به صورت آنلاین استفاده کرد به وجود امده اند. ما در اینجا برخی از وظایف نرم افزارهای تحت وب را که در سالهای اخیر استفاده از آنها برجسته شده است را داریم:

•	خرید و فروش – amazon
•	شبکه های اجتماعی – facebook
•	بانکداری – Citibank
•	جستجوی وب – google
•	حراجی های اینترنتی – ebay
•	شرط بندی – betfair
•	وبلاگ ها – blogger
•	ایمیل تحت وب – gmail
•	اطلاعات تعاملی – Wikipedia

نرم افزارهایی با مرورگر های اینترنتی در دسترس قرار می گیرند، با نرم افزارهای موبایلی ای که با تبلت ها و موبایل ها اجرا می شوند به صورت فزاینده ای دارای نقاط مشترک هستند. 

#مزایای نرم افزارهای تحت وب

خیلی سخت نیست که بفهمیم چرا نرم افزارهای تحت وب سیر صعودی داشته اند. فاکتورهای تکنیکی زیادی کنار هم قرار گرفتند و انگیزه های تجاری هم به وجود آمد که متعاقب آنها منجر به انقلابی در استفاده از اینترنت شد:

•	HTTP : این پروتکل به عنوان هسته ی ارتباطات وب استفاده می شود که در عین سبکی و سادگی، Connectionless نیز هست. یعنی نیاز به نگهداری کل ارتباط در سمت کاربر و سرور وجود ندارد که این خود مسبب جهشی بزرگ در خصوص خطاهای ارتباطی شد. HTTP همچنین می تواند بر روی پروتکل های دیگر Tunnel و Proxy شود که در هر ساختار شبکه ای قابلیت امن بودن را به آن می دهد.

•	هر کاربر شبکه یک مرورگر وب بر روی سیستم یا دستگاه موبایلش نصب کرده است. نرم افزارهای تحت وب، رابط کاربری آنها را به صورت داینامیک بر روی مرورگر وب گسترش می دهد، جدای از اینکه لازم باشد به صورت جداگانه توسط نرم افزارهای کلاینت مدیریت شود؛ چیزی که در خصوص نرم افزارهای تحت وب قدیمی صادق بود. تغییرات بر روی رابط های کاربری کافی بود یک بار سمت سرور اجرا شود به سرعت تاثیرات خود را اعمال می کرد.

•	مرورگرهای امروزی بسیار عملکردی اند و یک رابط کاربری غنی و رضایتبخش را مهیا می سازند. رابط های کاربری وب از یک استاندارد واحد در navigation و کنترل های ورودی که برای کاربرها آشناست، استفاده می‌کنند بدون اینکه نیاز باشد بدانند در پشت این نرم افزارها چه عملکردی اجرا می شود. اسکریپت های سمت کاربر این نرم افزارها را قادر می‌سازد تا بتوانند در سمت کاربر یک سری پردازش ها را انجام دهند و قابلیت های مرورگر ها را می توان با اضافه کردن افزونه ها (extension) به صورت دلخواه افزایش داد.

•	هسته ی اصلی تکنولوژی و زبان مورد استفاده جهت ایجاد کردن یک نرم افزار تحت وب نسبتا ساده است. طیف وسیعی از پلتفرم ها و ابزارهای توسعه برای ساده سازی توسعه ی نرم افزارهای قوی برای آدمهای مبتدی به وجود آمده است و همچنین میزان زیادی از منابع متن باز و سایر منابع شرکت های برنامه نویسی برای ایجاد نرم افزارهای سفارشی شده، در دسترس قرار گرفته اند.
